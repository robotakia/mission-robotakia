# mission-robotakia

Το ποσοστό των σκουπιδιών που παράγονται κάθε χρόνο ολοένα και αυξάνεται. Και παρόλα αυτά δεν υπάρχουν ακόμη σε όλες τις γειτονιές μπλε κάδοι, πόσο μάλλον κάδοι για καθένα ξεχωριστό ανακυκλώσιμο υλικό. Μάλιστα, ακόμη και στα σημεία όπου υπάρχουν κάδοι ανακύκλωσης, πολλές φορές πετούν σκουπίδια ή ανακυκλώσιμα υλικά που δεν αντιστοιχούν σε αυτό τον κάδο.

Η αλλαγή μπορεί να ξεκινήσει από το σχολείο μας και να γίνουμε το παράδειγμα για τους μεγαλύτερους! Για αυτό θα δημιουργήσουμε ένα project με θέμα την ανακύκλωση, για να γνωρίσουμε το πρόβλημα που υπάρχει και να προτείνουμε λύσεις! Το project στοχεύει να ευαισθητοποιήσει τους μαθητές στην ανακύκλωση.

Περιγραφή υλοποίησης του project: «Με την έξυπνη μας βοηθό, σώζουμε την Χάρτινη και την παρέα της στο λεπτό!»

Θα δημιουργήσουμε μια μακέτα, όπου θα υπάρχει ένα σχολείο και λίγο πιο μακριά μια χωματερή. Η έμπνευση μας θα πηγάζει από ένα παραμύθι σχετικό με την ανακύκλωση. Μέσα από ένα επιδαπέδιο παιχνίδι οι μαθητές θα οδηγήσουν τη bee bot στη χωματερή, όπου θα βρίσκονται οι ήρωες του παραμυθιού παγιδευμένοι. Σκοπός είναι οι μαθητές να προγραμματίσουν σωστά την bee bot, ώστε να σώσει τους ήρωες της ιστορίας, οδηγώντας τους στον αντίστοιχο κάδο κάθε φορά. Με τη βοήθεια του Makey Makey, οι μαθητές θα ελέγχουν εάν ο κάδος που βρίσκεται μπροστά τους είναι ο κατάλληλος για να αφήσουν τον εκάστοτε ήρωα του παραμυθιού
